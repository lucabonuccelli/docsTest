# Le finalità
Il progetto si pone degli obiettivi di alto livello, pur parlando di dati, di meccanimismi di raccolta e di elaborazioni statistiche vi sono alcune esigenze di base a cui si vuole dare risposta.
Questo progetto è quindi una proposta sia tecnica che non.

## Dati per costruire un cruscotto utile per indirizzare le azioni di e-gov
L’indicatore *“Servizi digitali pubblici”* riferito all’anno 2015 posiziona l’Italia nella media europea; purtroppo uno dei sottoindicatori pone una criticità: anche se i servizi della pubblica amministrazione esistono,  gli utilizzatori reali sono circa la metà rispetto alla media degli altri Paesi.
In altre parole *“In Italia i servizi sono fruibili, ma non sono fruiti come nel resto dell’Europa”*.
Questo studio vuole quindi ricavare dai dati disponibili informazioni finalizzate alla   conoscenza, alla decisione, al controllo, alla previsione di eventi e fenomeni utili a migliorare ancora questi indicatori.


## Dati di utilizzo per cambiare la modalità di realizzazione e mantenimento dei servizi della PA:
L'attenta analisi dei comportamenti degli utenti è coerente con il paradigma *”Il cittadino deve essere messo al centro, e tutto deve partire dai suoi bisogni”*
Misurando in modo analitico se  e come  l’azione di digitalizzazione stia avvenendo, quali sono i servizi realmente utilizzati e, soprattutto,  quale porzione di popolazione non utilizza i servizi on line,  si possono ottenere indicazioni utili su come e dove concentrare eventuali azioni correttive (tecnologiche, formative, nonché orientate alla comunicazione e alla promozione)

## Dati liberati per creare ricchezza  e per trasparenza
La strategia che sottintende alla pubblicazione di dati in possesso alla pubblica amministrazione è anche finalizzata a promuovere ricchezza e sviluppo economico, incentivando la crescita di imprese innovative e la creazione di nuovi posti di lavoro.
Inoltre il recente decreto legislativo *“trasparenza”* introduce la libertà di accesso di chiunque alle informazioni concernenti l’attività della pubblica amministrazione, anche tramite la pubblicazione dei dati.
In tal senso l’attività di ricerca e analisi che ha prodotto come esito il presente studio, offre come risultato “collaterale” l’individuazione di nuovi dataset da pubblicare quali opendata.
